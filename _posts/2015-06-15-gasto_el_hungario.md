---
layout: post
title: Gasto el Hungario
overlay: green
hero: /assets/img/gastoj/
---

![Esperanto-domo, 2015](/assets/img/gastoj/tagxikio/esperanto_domo.jpg)

Esperanto-domo, 2015

![bonvenon, 2015](/assets/img/gastoj/tagxikio/bonvenon.jpg)

bonvenon, 2015

![montoj el la ĝardeno, 2015](/assets/img/gastoj/tagxikio/montoj_el_la_gxardeno.jpg)

montoj el la ĝardeno, 2015

![Tomas faras fajron, 2015](/assets/img/gastoj/tagxikio/Tomas_faras_fajron.jpg)

Tomas faras fajron, 2015

![Rushno tagmanĝas, 2015](/assets/img/gastoj/tagxikio/rushno_tagmangxas.jpg)

Rushno tagmanĝas, 2015

![Tomas kaj Hurshed en la ĝardeno, 2015](/assets/img/gastoj/tagxikio/Tomas_kaj_Hurshed_en_la_gxardeno.jpg)

Tomas kaj Hurshed en la ĝardeno, 2015

![Rushno kaj montaro, 2015](/assets/img/gastoj/tagxikio/rushno_kaj_montaro.jpg)

Rushno kaj montaro, 2015

![papavoj en la ĝardeno, 2015](/assets/img/gastoj/tagxikio/papavoj_en_la_gxardeno.jpg)

papavoj en la ĝardeno, 2015

### *Firdaŭs Ŝukurov*

Iam en aŭgusto 2015 venis al mi retpoŝta letero de s-ro Thomas Halasz.
Li skribis al mi, ke volas vojaĝi al Kirgizio kaj Taĝikio, ke li bezonas
invitilon al nia lando kaj adresojn de esperantistoj en Biŝkeko. Mi tuj
sendis invitleteron kaj komencis esplori la aferon pri esperantistoj en
Kirgizio. Bedaŭrinde mi trovis neniun.  
  
Merkrede, la 4-an de novembro 2015 je la 16:00 mi venis al la internacia
flughaveno de Duŝanbe por renkonti nian gaston el Hungario s-ron Thomas
Halasz. Li jam atendis min ĉe la enirejo. Mi veturigis lin al mia hejmo.
Iom poste venis du miaj lernantoj - s-roj Saidmurod Hoĝazod (d-ro pri
filologiaj sciencoj) kaj Hurŝed Latifov. Ni bonege vespermanĝis kaj
multe babilis intersxanĝante opiniojn pri diversaj aferoj. Post la
vespermanĝo mi akompanis s-ron Thomaso al la loĝejo de mia amiko, kiu
momente forestas. Tie Thomas povis tre bone ripozi. Ankaŭ la amiko dum
multe da jaroj estis nia klubano.  
  
Dum kelkaj tagoj la gasto konatiĝis pri la urbo, vizitis muzeojn kaj
promenis en parkoj. En la sekva tago ni ĝuis la belecon de la
konstruaĵoj kaj parkoj. Mi kondukis la gaston al nia nova nacia
biblioteko, la plej granda en Meza Azio. Ni vizitis kelkajn fakojn. En
la fako de fremda literaturo ekzistas angulo de Esperanta literaturo. En
la biblioteko ofte kolektiĝas anoj de la urba E-Klubo.  
  
La 6-an de Novembro ni havas feston - Tago de nisa Konstitucio. S-ro
Saidmurod vizitigis nian karan gaston en la Nacian muzeon. Ankaŭ la
muzeo estas la plej granda en Meza Azio. Post la muzeo ili vizitis nian
ukikan Botanikan ĝardenon. Ĉie sur la stratoj la homoj dancis kaj kantis
ĝuante belan tagon. Vespere ni denove kolektiĝis ĉe mi. Nin vizitis
ankaŭ aliaj niaj klubanoj s-ino Rushno Rajhoni kaj s-ro Davlat
Ibragimov.  
  
Ĉe la rando de la urbo troviĝas Esperanto-domo kaj ĝardeno de nia
Asocio. Tie la gasto ripozis, konatiĝis kun la aktivuloj de la Asocio
kaj interŝanĝis opiniojn pri plua kaj plia movada aktivado. ĉe Thomas
aperis deziro denove veni al nia lando por resti ĉi tie pli longe, loĝi
ĉe iu esperantisto kaj instrui Esperanton por komencantoj. Ege laŭdinda
deziro. Eble ĉi somere li venos denove al Taĝikio kaj restos pli longe.
La 8-an de novembro mi akompanis Thomason al la flughaveno.Li ĝustatempe
forflugis al Biŝkeko - Vieno. Post du semajnoj venis lia mesaĝo el
Budapeŝto.  
  
*Kara Firdaŭs,  
  
iom prokraste mi fin-fine povas skribi. Revenis sen problemo ...kaj en
la sekvanta tago okazis en Pariso la "eventoj". Mi pensas, ke ili
shanĝos signifikante la europan vivstilon ĝis ĉi-tiaman. Mi jam konas
ĝin, ĉar en Izraelo oni kontrolas ĉiujn pakaĵojn enirante en grandajn
konstruaĵojn, poshtoficejon, supermerkatojn...subterajn trajnojn ktp.  
  
Al mi plaĉis ĉe Vi la familiaj amligoj, la simpla vivmaniero kaj la
multaj gajaj infanvizaĝoj. Kompreneble mi scias, ke vidis nur
malmultege. Mi aŭdis intertempe novaĵon, ke ekde 2016 ni ne bezonos
vizon nur por unu monata restado (en Kirgizio 2 monatoj). Do, ni
vidos.  
  
Pardonu, ke mi baldaŭ finos mian skribaĵon, mi estas tre mallerta tajpi
leteron. Pri la E-vivo ĉe Vi mi ne povas multe opinii, ĉar mi
renkontiĝis kun malmultaj. Kaj por Vi mi volus esprimi mian aprezon, mi
mem ne estas tiel entuziasma, kiel Vi, ĝin (la aprezon) Vi meritas.  
  
Por mi nun la plej valora estas Via amikeco. Dankegon por ĉio
ankoraŭfoje.  
  
Thomas*

### [al la ĉefa paĝo](espermov.htm)
