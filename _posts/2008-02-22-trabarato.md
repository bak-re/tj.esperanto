---
layout: post
title: Vojaĝo al Barato kaj partopreno en la 5-a Azia kongreso de Esperanto
overlay: purple
hero: /assets/img/vojagxoj/barato/kongresanoj.jpg
---

![Kongresanoj de la 5-a Azia kongreso, 2008](/assets/img/vojagxoj/barato/kongresanoj.jpg)

Kongresanoj de la 5-a Azia kongreso, 2008

![Ruŝno kaj partoprenintoj de la 5-a Azia kongreso, 2008](/assets/img/vojagxoj/barato/rusxno_kaj_baratanoj.jpg)

Ruŝno kaj partoprenintoj de la 5-a Azia kongreso, 2008
<!--break-->  
![Prezidanto de UEA s-ro Dasgupta, 2008](/assets/img/vojagxoj/barato/dasgupta_kaj_firdaus.jpg)

Prezidanto de UEA s-ro Dasgupta, 2008

![Estrarano de UEA s-ro Hori Jasuo, 2008](/assets/img/vojagxoj/barato/hori_jasuo_kaj_firdaus.jpg)

Estrarano de UEA s-ro Hori Jasuo, 2008

![S-ro Giridhar Rao, 2008](/assets/img/vojagxoj/barato/giri_kaj_firdaus.jpg)

S-ro Giridhar Rao, 2008

![Sikho, 2008](/assets/img/vojagxoj/barato/firdaus_kaj_sikh.jpg)

Sikho, 2008

![Ruŝno kun la simbolo de la 5-a AK, 2008](/assets/img/vojagxoj/barato/firdaus_kaj_rusxno.jpg)

Ruŝno kun la simbolo de la 5-a AK, 2008

![Palaco en Ellora, 2008](/assets/img/vojagxoj/barato/ellora1.jpg)

Palaco en Ellora, 2008

![Bahai templo en New-Delhi, 2008](/assets/img/vojagxoj/barato/lotostemplo.jpg)

Bahai templo en New-Delhi, 2008

![Mondfama palaco Tajmahal en Agra, 2008](/assets/img/vojagxoj/barato/tajmahal.jpg)

Mondfama palaco Tajmahal en Agra, 2008


### *Ruŝno Rajhoni, Firdaŭs Ŝukurov*

Post la kongreso ni trovis adventistan preĝejon en Bangaloro. Tie Ruŝno
multe preĝis kaj dankis al la Dio pro ĉio. Unu familio gastigis nin. La
sekvontan tagon ni veturis al Majsur, tre konata pro reĝaj palacoj.
Survoje ni vizitis kelkajn sanktajn lokojn, renkontis kelkajn niajn
samideanojn-esperantistojn.  
  
Ni revenis al Bangaloro meznokte. Feliĉe niaj gastigantoj ankoraŭ ne
dormis. Matene ni iomete promenadis. Ĝon (nia gastiganto) montris al ni
kelkajn interesajn objektojn. Posttagmeze ni veturis al stacidomo kaj
prenis trajnon por Hyderabado. Veturinte en trajno, ni observadis homojn
kaj pejzaĵojn, flugintajn malantaŭ fenestroj. Ni ankaŭ iomete ludis
ŝakon. Sekvontmatene ni atingis Hyderabadon.  
  
Preninte skuteron ni venis al la loĝejo de kara s-ro Giridhar Rao, kiu
gastigis nin. Ni konatiĝis ankaŭ kun s-ro Daniel Prasad, kiu estas ano
de Adventista preĝejo. S-ro Prasad neniam aŭdis pri Esperanto. Do, estis
bona okazo informi lin pri nia lingvo kaj la movado. S-ro Prasad montris
al ni parton de la urbo kaj invitis por tagmanĝo. Vespere al s-ro Rao
venis liaj lernantoj. Ni longe babilis kaj iomete kantis. En la sekvonta
tago s-ro Prasad invitis nin viziti grandegan muzeon. Posttagmeze ni
revenis hejmen, iomete ripozis kaj preparis nin al la daŭra vojaĝo al
Puneo. Vespere s-ro Rao akompanis nin ĝis la trajno.  
  
Ni bone dormis en la vagono kaj sekvontmatene atingis Puneon. Nin
renkontis helpanto de s-ro Abdul Salam kaj helpis atingi lian loĝejon.
Ni babilis iomete kun s-ro Abdul Salam. Intertempe ni demandis lin pri
la kavernoj de Ellora kaj Aĝanta? Kie ili troviĝas? Li respondis, ke la
distanco estas sufiĉe longa. Unue ni devas veturi dum 7-8 horoj al
Aurangabad. Ni havis nur 2,5 tagojn en Puneo. Ni decidis tuj starti al
Ellora. Je la 2-a posttagmeze ni estis en la busstacio kaj startis per
itinera buso je la 3-a horo.  
  
Ni atingis Aurangabad je la 11 nokte. Tie ni noktumis en modesta hotelo.
Matene je la 7-a ni luis taksi-skuteron kaj veturis al Ellora. La
kavernoj estas majestaj kaj fantastike belaj\! Ni promenis en la
kavernoj dum kvar horoj. Per la sama taksio ni revenis al Aurangabad.
Tie ni eksidis en itineran buson kaj revenis al Puneo je la 9-a vespere.
Amiko Abdul Salam ekvolis gustumi nian nacian manĝaĵon - pilavon. Ruŝno
kuiris la pladon kaj ni kune gustumis ĝin malfruvespere. Sekvantan
matenon ni triope veturis al Adventista preĝejo. Tie ni restis ĝis
tagmezo. S-ro Banu, pastro de la preĝejo, invitis nin tagmanĝi. Ni kune
manĝetis kaj hastis al la loĝejo de Abdul Salam, ĉar baldaŭ ni devus
starti al Mumbajo. S-ro Banu provizis nin per adreso de gastejo de
Adventista preĝejo en Mumbajo.  
  
Ni tute facile trovis nian vagonon kaj post kelkaj minutoj startis al
Mumbajo. Tien ni venis malfruvespere. Per skutera taksio ni atingis
adventistan preĝejon. La preĝejo havas kelkajn gastĉambrojn. Ni okupis
unu. Tio estis ne tro multekoste.  
  
En la sekvonta tago ni luis taksion kaj vizitis kelkajn vidindaĵojn.
Bedaŭrinde la stiristo ne komprenis la anglan. Tamen ni ĝuis belan
tagon. Vespere ni mem veturis al la marbordo per apudurba trajno. Tie ni
spektis belegan "Reĝinan kolieron" kaj iom promenis sur strando. Ni
revenis malfrue. Frumatene ni iris perpiede al la ĉefa stacidomo de kie
ni startis al Delhi.  
  
Post ĉirkaŭ 30 horoj de trajna veturo ni atingis New-Delhi. De la
stacidomo ni veturis per skutertaksio al Won-buddisma templo. La
veturado daŭris ĉirkaŭ unu horo. Ni venis tro malfrue. Tamen nin warme
akceptis s-ro Ajita, komencanta esperantisto. Ni parolis kun li la
anglan. Sekvonttage ni luis taksion kaj vizitis kelkajn gravajn kaj
belajn lokojn de Delhio. Bedaŭrinde la stiristo denove ne komprenis la
anglan. Al ĉiuj miaj demandoj li nur Okeis.  
  
Antaŭ ol turisti en la urbo, ni veturis al la stacidomo por aĉeti
biletojn por vojaĝo al Agra por viziti kaj spekti mondfaman Taĝmahalon.
Tie ni eksciis pri bona ebleco por eksterlandanoj rezervi kaj aĉeti
biletojn.  
  
Kiam ni venis al Delhi el Taŝkento, neniu klarigis al ni pri tiu ebleco.
Nin trompis kunlaborantoj de apudstacidoma turista firmao. Ili diris al
ni, ke por la sekvontaj 5 tagoj ne estas biletojn por trajno ĝis
Bangaloro. Ni devas aĉeti biletojn por aviadilo. Por du biletoj ili
prenis de ni ĉ. 375 USD. Tio ŝajnis al mi tro multe. Mi telefonis al
s-ro Ranganayakulu por havi konsilon. Li diris, ke ni devas aĉeti
biletojn por aviadilo. Ni faris tion. Sur la papero kiun donis al ni la
firmao nenie estis skribita la prezo. Nur en flughaveno mi povis
kontroli la prezon. Okazis, ke du biletoj kostas nur 260 USD. Mi volis
reveni al la firmao kaj klarigi la aferon, sed timis, ke la afero daŭros
longe kaj mi maltrafos aviadilon. Do, ili prenis de ni pli ol 100 USD
por 5-minuta servo.  
  
Nun kiam ni denove venis al la stacidomo, mi ekvolis viziti la firmaon
kaj simple diri al ili, ke ne endas kaj ne indas trompi fremdulojn, kiuj
venas al Barato kun malfermita koro por konatiĝi pri kelkmiljara kulturo
kaj civilizacio. Tiel ili tretas (piedpremas) la prestiĝon de simplaj
honestaj baratanoj.  
  
Subite mi ekvidis aŭton kun ŝildo "Turista polico". Mi turnis min al la
policistoj. Ili postulis de mi ĉiujn paperojn. La policistoj telefonis
al la firmao de kie estis aĉetitaj la biletoj. Poste sidigis nin en la
aŭton kaj veturis al tiu firmao. La ĉefo kun tremantaj manoj montris al
la policistoj paperon de kie videblis, ke li ricevis nur 260 USD por la
biletoj. Do kulpas la perantoj. Ni revenis al la firmao ĉe la stacidomo.
Tie neniu estis. Post iom da atendo subite aperies unu kunlaboranto, kiu
antaŭ tri semajnoj vidis nin. La policistoj klarigis al li la situacion.
Li malaperis. Post kvin minutoj li revenis kaj donis al la policisto
3500 rupiojn. La policisto donis la monon al mi, dirante, ke la afero
solviĝis. Mi tute ne atendis tian rezultun\! Ni kore dankis la
policistojn. Dank' al ili la justeco eksolenis\! Ni uzis la monon por
turismaj objektoj. Ankaŭ en Bangaloro la turista firmao, kiu helpis al
la kongresanoj, trompis nin, prenante de ni pli ol 2500 rupiojn. Pri tio
mi informis s-ro Giridhar Rao. Li promesis informi s-ron Suresh kaj
klarigi la situacion.  
  
Ni tute bone vizitis Agra. Bedaŭrinde por Taĝmahalo ni havis nur 2
horojn. Ni devis en la sama tago reveni al Delhio. Ni revenis meznokte.
Urĝe pakis niajn valizojn, iomete dormis, Frumatene iom meditis en la
meditadĉambro kaj forveturis al la Internacia flughaveno de Indira
Handi. En la sama tago ni venis al Tashkento. Tie ni restis dum unu
nokto ĉe nia konatulo. Sekvan tagon ni veturis per aŭto al la limo. Tute
bonorde trapasis doganejon kaj atingis nordan ĉefurbon de nia lando -
Huĝandon. Tie ni restis dum unu tago ĉe nia amiko. En la sekva tago ni
revenis hejmen.  
  
La vojaĝo estis eventohava kaj interesa. Ni renkontis multe da homoj,
sincerajn kaj helpemajn. Ni kore dankas al ĉiuj.  


### [al la ĉefa paĝo](espermov.htm)
