---
layout: post
title: Gastoj el Germanio
overlay: orange
hero: /assets/img/gastoj/tagxikio/gxamsxed_nadejxda_ferdous.jpg
---

{: .lead}

![gxamsxed, nadejxda, ferdous, 2014](/assets/img/gastoj/tagxikio/gxamsxed_nadejxda_ferdous.jpg)

gxamsxed, nadejxda, ferdous, 2014

![gxamsxed, nadejxda, saidmurod, 2014](/assets/img/gastoj/tagxikio/gxamsxed_nadejxda_saidmurod.jpg)

gxamsxed, nadejxda, saidmurod, 2014
<!--break-->


![nadejxda, ferdous, saidmurod, 2014](/assets/img/gastoj/tagxikio/nadejxda_ferdous_saidmurod.jpg)

nadejxda, ferdous, saidmurod, 2014

![hursxed, gxamsxed, 2014](/assets/img/gastoj/tagxikio/hursxed_gxamsxed.jpg)

hursxed, gxamsxed, 2014

![nadejxda, firdaus, ferdous, 2014](/assets/img/gastoj/tagxikio/nadejxda_firdaus_ferdous.jpg)

nadejxda, firdaus, ferdous, 2014

![firdaus, nadejxda, gxamsxed, 2014](/assets/img/gastoj/tagxikio/firdaus_nadejxda_gxamsxed.jpg)

firdaus, nadejxda, gxamsxed, 2014

![kun turistoj en gisaro, 2014](/assets/img/gastoj/tagxikio/kun_turistoj_en_gisaro.jpg)

kun turistoj en gisaro, 2014

![en la nacia biblioteko, 2014](/assets/img/gastoj/tagxikio/en_la_nacia_biblioteko.jpg)

en la nacia biblioteko, 2014

![parencoj de nadeĵda, 2014](/assets/img/gastoj/tagxikio/parencoj_de_nadejxda.jpg)

parencoj de nadeĵda, 2014

![sxahristan tunelo, 2014](/assets/img/gastoj/tagxikio/sxahristan_tunelo.jpg)

sxahristan tunelo, 2014

### *Firdaŭs Ŝukurov*

Komence de marto 2014 mi kaj Svetlana venis al iama ĉefurbo de Germanio
urbo Bonn. Nin renkontis kaj gastigis mia iama lernantino Nadeĵda Zubov.
Ĉar ŝi iam loĝis en Duŝanbe, ŝi havis multe da demandoj pri la nuntempa
vivo tie. Ĉe la familio de Nadeĵda ni pasigis du tagojn. Ni multon
rakontis al ŝi, montris bildojn, rememoris pri iamaj niaj klubanoj,
kelkaj el kiuj, bedaŭrinde jam forpasis. Inter ili nia karmemora Lena
Karpunina, kiu en lastaj jaroj loĝis en Germanio. Ni rememoris pri MET
(Mezazia esperantista tendaro), kiu okazis en 1985j apud Duŝanbe.

Interalie Ferdaws, filo de Nadeĵda tiam estis la plej juna partoprenanto
de la tendaro. Li havis nur 3 jarojn\! Alia juna partoprenanto estis mia
4-jara filino Sabina, al kiu tre plaĉis kantoj de Lena Zaznobina. Ĉe
Nadeĵda aperis deziro viziti Taĝikion.  

Komence de aŭgusto 2014 ŝi telefonis al mi kaj informis, ke baldaŭ venos
al Duŝanbe kun sia filo Ferdaws. Tiu informo tre ĝojigis niajn
klubanojn. Ĉar ege malofte venas al ni esperantistoj el aliaj landoj, ni
senpacience atendis la viziton de niaj karaj amikoj.  

La 16-an de aŭgusto frumatene mi renkontis Nadeĵda kaj Ferdawson en la
flughaveno de Duŝanbe kaj veturigis al la loĝejo de parencoj de Natalia
Kasymova. Ankaŭ Natalia dum multe da jaroj estis nia klubanino. Antaŭ
deko da jaroj ŝi elmigris en Germanion.  

Dum kelkaj tagoj la gastoj konatiĝis kun vidindaĵoj de la urbo, vizitis
muzeojn kaj promenis en parkoj. Sur la rando de la urbo troviĝas
Esperanto-dometo de nia Asocio. Tie la gastoj ripozis, konatiĝis kun la
aktivuloj de la Asocio kaj interŝanĝis opiniojn pri plua movada
aktivado. Nadeĵda estas bahaanino. Ŝi informis nin pri bahaismo ĝenerale
kaj pri bahaanoj-esperantistoj. Ŝi informis ankaŭ pri sia vizito al
bahaa komunumo en Duŝanbe.  

Post kelkaj tagoj ni (Nadeĵda, Ferdaws, Hurŝed Latifov kaj mi) vojĝis al
alia granda urbo de la lando - urbo Hoĝento (300 km for de Duŝanbe) -
ĉefurbo de Sogdo (norda parto de la lando). Post mallonga restado tie
kaj konatiĝo kun la vidindaĵoj, ni revenis al Duŝanbe kun malgranda
grupo da turistoj el Germanio. Ĉi tie ni daŭrigis konatiĝon kun
vidindaĵoj. Unu tagon ni dediĉis al la vizito al mezepoka fortikaĵo en
la urbeto Hisaro (30 km okcidente de Duŝanbe). Ĉar mi devis oficvojaĝi,
mi lasis niajn gastojn je la dispono de aliaj klubanoj. Krome Nadeĵda
planis viziti kelkajn parencojn, kun kiuj ŝi dum multe da jaroj havis
neniun kontaktojn. **

### [al la ĉefa paĝo](espermov.htm)

