---
layout: post
title: Rondvojaĝo en suda Francio kaj Svislando
overlay: purple
hero: /assets/img/vojagxoj/sudfrancio/Seruroj_kaj_cxenoj_en_Frankfurto.jpg
---

![Seruroj kaj cxenoj sur la ponto en Frankfurto, 2015](/assets/img/vojagxoj/sudfrancio/Seruroj_kaj_cxenoj_en_Frankfurto.jpg)

Seruroj kaj cxenoj sur la ponto en Frankfurto, 2015

![Firdaus kaj Silva apud la nacia E-muzeo, 2015](/assets/img/vojagxoj/sudfrancio/Firdaus_kaj_Silva.jpg)

Firdaus kaj Silva apud la nacia E-muzeo, 2015

![Firdaus kaj Svetlana en la Nacia E-muzeo, 2015](/assets/img/vojagxoj/sudfrancio/Firdaus_kaj_Svetlana_en_la_Nacia_E-muzeo.jpg)

Firdaus kaj Svetlana en la Nacia E-muzeo, 2015

![Kun Maryvonne Houviez en muzeo, 2015](/assets/img/vojagxoj/sudfrancio/Maryvonne.jpg)

Kun Maryvonne Houviez en muzeo, 2015

![En etnografia muzeo, 2015](/assets/img/vojagxoj/sudfrancio/En_etnografia_muzeo.jpg)

En etnografia muzeo, 2015

![Domo de George Sand, 2015](/assets/img/vojagxoj/sudfrancio/Domo_de_George_Sand.jpg)

Domo de George Sand, 2015

![Arkeologia muzeo, 2015](/assets/img/vojagxoj/sudfrancio/Arkeologia_muzeo.jpg)

Arkeologia muzeo, 2015

![Jara kunveno1, 2015](/assets/img/vojagxoj/sudfrancio/Jara_kunveno1.jpg)

Jara kunveno1, 2015

![Jara kunveno2, 2015](/assets/img/vojagxoj/sudfrancio/Jara_kunveno2.jpg)

Jara kunveno2, 2015

![Jara kunveno3, 2015](/assets/img/vojagxoj/sudfrancio/Jara_kunveno3.jpg)

Jara kunveno3, 2015

![Firdaus kaj Piere el Limojx, 2015](/assets/img/vojagxoj/sudfrancio/Firdaus_kaj_Pier_el_Limojx.jpg)

Firdaus kaj Piere el Limojx, 2015

![Lucia kaj Svetlana, 2015](/assets/img/vojagxoj/sudfrancio/Lucia_kaj_Svetlana.jpg)

Lucia kaj Svetlana, 2015

![Lucia kaj Firdaus, 2015](/assets/img/vojagxoj/sudfrancio/Lucia_kaj_Firdaus.jpg)

Lucia kaj Firdaus, 2015

![Firdaus kaj Svetlana en Brive, 2015](/assets/img/vojagxoj/sudfrancio/Firdaus_kaj_Svetlana_en_Brive.jpg)

Firdaus kaj Svetlana en Brive, 2015

![Pierre kaj Svetlana en Oloron, 2015](/assets/img/vojagxoj/sudfrancio/Pierre_kaj_Svetlana_en_Oloron.jpg)

Pierre kaj Svetlana en Oloron, 2015

![En biblioteko de Oloron, 2015](/assets/img/vojagxoj/sudfrancio/En_biblioteko_de_Oloron.jpg)

En biblioteko de Oloron, 2015

![Pregxejo en Marseille, 2015](/assets/img/vojagxoj/sudfrancio/Pregxejo_en_Marseille.jpg)

Pregxejo en Marseille, 2015

![En la bereta fabriko, 2015](/assets/img/vojagxoj/sudfrancio/En_la_bereta_fabriko.jpg)

En la bereta fabriko, 2015

![Marc montras propran biciklon, 2015](/assets/img/vojagxoj/sudfrancio/Marc.jpg)

Marc montras propran biciklon, 2015

![Bichon Svetlana kaj Marc, 2015](/assets/img/vojagxoj/sudfrancio/Bichon_Svetlana_Marc.jpg)

Bichon Svetlana kaj Marc, 2015

![Firdaus en Marseille, 2015](/assets/img/vojagxoj/sudfrancio/Firdaus_en_Marseille.jpg)

Firdaus en Marseille, 2015

![Renee kaj Svetlana, 2015](/assets/img/vojagxoj/sudfrancio/Renee_kaj_Svetlana.jpg)

Renee kaj Svetlana, 2015

![Svetlana kaj Zelija, 2015](/assets/img/vojagxoj/sudfrancio/Svetlana_kaj_Zelija.jpg)

Svetlana kaj Zelija, 2015

![La bordo de Gxeneva lago, 2015](/assets/img/vojagxoj/sudfrancio/La_bordo_de_Gxeneva_lago.jpg)

La bordo de Gxeneva lago, 2015

![Sxprucfonto en Gxeneva lago, 2015](/assets/img/vojagxoj/sudfrancio/Sxprucfonto_en_Gxeneva_lago.jpg)

Sxprucfonto en Gxeneva lago, 2015

![Firdaus, Svetlana, Zelija, Jacques, 2015](/assets/img/vojagxoj/sudfrancio/Firdaus_Svetlana_Zelija_Jacques.jpg)

Firdaus, Svetlana, Zelija, Jacques, 2015

![Florens, Jacques, Firdaus , 2015](/assets/img/vojagxoj/sudfrancio/Florens_Jacques_Firdaus.jpg)

Florens, Jacques, Firdaus , 2015

![Valo de Aosta, 2015](/assets/img/vojagxoj/sudfrancio/Valo_de_Aosta.jpg)

Valo de Aosta, 2015


### *Firdaŭs Ŝukurov*

Ni (Svetlana kaj mi) planis vojaĝi al Italio en primtempo de 2015.
Kelkmonata reta korespondado donis malkontentigan rezulton, ĉar ni ne
trovis gastigantojn en la urboj de nia provizora itinero. Tiam ni
decidis veni al Berlino kaj de tie vojaĝi al ĉehio kaj Aŭstrio (por
viziti internacian E-muzeon en Vieno). Sed denove fiaskis, ĉar
esperantistoj ĉehiaj kaj aŭstriaj respondis, ke ne eblas noktumi ĉe ili.
Subite venis propono de nia amiko Yves Nikolas, kiu en 2014 organizis
por ni rondvojaĝon tra Francio. Li proponis rondvojaĝi tra suda parto de
Francio. Ni iom pripensis la aferon kaj diris kial ne? Kun granda ĝojo
ni akceptis la proponon kaj priparis nin al la vojaĝo.  
  
Komence de marto 2015 ni venis al Berlino. Ni vizitis lokan Klubon. Tie
ni renkontis nian amikon Gerd Bussing. Li invitis nin hejmen. Ni
akceptis la inviton, sed ne povis longe ĉeesti. Ni rememoris lian karan
edzinon Lena Karpunina, forpasintan en 2013, kiu iam estis mia lernanto
dum sia vivo en Duŝanbe. Gerd donacis al ni du librojn (novelaroj),
verkitajn de Lena.  
  
La 7-an de marto ni startis el Berlino. Post okhora busveturo ni atingis
urbon Bonn. Ni estis invititaj de iama mia lernanto Nadeĵda Subov. Ankaŭ
ŝi dum multe da jaroj loĝis en Duŝanbe. Ni restis ĉe ŝia familio dum tri
tagoj. Ni havis bonan okazon iom diskuti pri la lastaj novaĵoj kun ŝia
frato Viktoro, kiu kun sia edzino Nadja iam partoprenis organizitan de
mi montaran E-pacmarŝon Duŝanbe-Samarkando.  
  
La 10-an de marto ni startis per bla-bla aŭto al Limburg. Ni estis
invititaj de familio Valentina kaj Viktoro K?ster. Antaŭ multe da jaroj
ni lernis en mezlernejo en la sama klaso. Valentina estas germandevena.
Antaŭ la disfalo de Sovetio ŝia familio ricevis permeson elmigri al la
historia patrujo. Ni rememoris niajn iamajn samklasanojn, kelkaj el ili
loĝas nun en Germanio. Vespere ni promenis laŭ apudaj stratoj. Ni restis
ĉe ili dum unu nokto. La 11-an matene ili veturigis nin al Frankfurto ĉe
Majno. Ni estas ege dankemaj al ili pro la agrabla gastigado.  
  
En Frankfurto loĝas nia malnova amiko Vladimir Sazonov kun la edzio
Irina. Vladimir kelkfoje vizitis Taĝikion kaj gastis ĉe ni. Antaŭ multe
da jaroj, kiam li loĝis en Moskvo, mi ekvidis ĉe li Esperanto-Rusan
vortaron. Al mia demando, ĉu li vere okupiĝas pri Esperanto, li
respondis, ke rapide eklernis la lngvon, sed pro la facileco de la
lingvo perdis intereson kaj lasis tiun okupon. Poste komencis lerni kaj
posedi la ĉinan kaj japanan.  
  
La 12-an matene Volodja forveturis al sia laborejo, Irina akceptis
pacientojn hejme. Ŝi estas psikologo. Ni promenis tra la centro de la
urbo. La 13-an ni daŭrigis nian konatiĝon kun la urbo. ĉifoje Volodja
ĉiĉeronis. Vespere li akompanis nin al la ĉefa bushaltejo. De tie ni
startis al Francio.  
  
Veturinte dum 8 horoj, je la kvara matene, ni venis al urbo Dijon. Sur
la haltejo jam nin atendis s-ro Alain Droyer. Li veturigis nin al sia
vilaĝo. Post ioma ripozo ni teumadis kaj interŝanĝis opiniojn pri la
movadaj problemoj. Matene, post la manĝo, ni promenis laŭ la stratoj de
la vilaĝo. Sur la tabulo ĉe la kulturdomo ni ekvidis anoncon pri nia
vespera prelego, kiu okazis la 15-an. La prelegon ĉeestis ĉirkaŭ 30
homoj. La prelego estis bone akceptita. Estis demonstrita ankaŭ filmo
pri Taĝikio en Esperanto "Malproksima eĥo de la silka vojo". La sekvan
tagon s-ro Sylvain Fontaine veturigis nin al urbeto Gray. Tie ni vizitis
Nacian Esperanto-muzeon. Nekredeble riĉa muzeo\! La direktoro de la
mzeo, s-ino Micheline Choteou rakontis al ni la historion de la muzeo
kaj montris la eksponaĵojn de la tuta mondo. Ni helpis ordigi la unuajn
eksponajxojn, senditaj iam el Rusio. Mi donacis al la muzeo la unuan
lernolibron kun vortaroj por taĝikoj "Esperanto - zaboni bajnalmilali",
verkitan de mi. Se ni scius, ke ni vizitos la muzeon, ni kunportus pli
da eksponaĵoj. S-ino Micheline donacis al ni "La sanktan Biblion"kaj
vortaron. ŝi montris al ni la Sunan horloĝon, konstruitan en la korto de
la muzeo.  
  
La 17-an de marto la edzino de Alain, s-ino Klodin, veturigis nin al
stacidomo de Dijon. Antaŭ forveturo ni iomete promenis en la centro de
la urboPosttagmeze ni alvenis al la stacidomo de Ch?teauroux. Tie nin
renkontis s-ino Maryvonne Houviez. ŝi veturigis nin hejmen, kie ni
konatiĝis kun ŝia edzo. La sekvan tagon ni kun kelkaj anoj de la Klubo
vizitis etnografian muzeon. La 19-an okazis nia elpaŝo en granda salono.
ĉeestis ĉirkaŭ 40 personoj. La ĉeestantoj havis grandan intereson pli
multe scii pri nia lando. S-ino Maryvonne perfekte zorgis pri ni, ĉiam
proponante viziti iun interesan historian objekton en kaj ekster la
urbo. ŝi vizitigis nin al la Domo-muzeo de mondfama verkistino George
Sand. Unufoje ni tagmanĝis kun la aktivuloj de la loka Klubo. S-ino
Maryvonne estas tre konata persono en la urbo. ĉie ŝin salutis
konatuloj.  
  
La 20-an de marto, ni, uzante du aŭtojn veturis al la granda arkeologia
muzeo de Galoromanoj Issoudun. Apud la muzeo nin jam atendis s-ino
Isabelle Jacob. Post la vizito de la muzeo, ni adiaŭis karajn amikojn el
Ch?teauroux kaj s-ino Isabelle veturigis nin al Limoges. Vespere okazis
kunveno de aktivuloj en la domo de alia Isabelle. Vesperon ni pasigis
kun esperantistoj kun kiuj ni multe diskutis.Sekvatage matene (sabate)
ni vizitis lokan preĝejon de adventistoj . Tie ni aŭskultis predikon de
la pastro, afable interpretita de nia nova gastiganto s-ro Pierre Telle
Bouvier. Post la diservo la lokanoj ekinteresigxis pri Esperanto. S-ro
Pierre detale klarigis pri nia lingvo kaj invitis ĉeesti nian prelegon.
Vespere, la 21-an (tago de Internacia festo Naŭruzo) ni elpaŝis antaŭ ĉ.
50 personoj. Ĉeestis ankaŭ kelkaj rusoj, antaŭnelonge elmigrintaj el
Rusio.  
  
La sekvan tagon (dimanĉe), s-roj Pierre kaj Christian veturigis nin al
urbeto Brive. Tie okazis jara reelekta kunveno de la esperantistoj de la
regiono. Post la diskutado kaj balotado okazis tagmanĝo en la amika
rondo. Dezirantoj poste promenis en la urbo, ĝuante la belecon de
konstruaĵoj. Proksime al vespero ni estis invititaj gasti ĉe s-ino Lucia
Unia. Ni devas konstati, ke ŝi estas ege agrabla persono. Dum la
komunikado ŝi multe rakontis pri sia kelkmonata vojaĝo tra kelkaj aziaj
landoj en 2010. Tiam ŝi vizitis ankaŭ Taĝikion. Al ŝi tre plaĉis la
naturo de la lando kaj ties loĝantoj. S-ino Lucia vizitigis nin al
kelkaj belegaj apudaj urbetoj. Post la ekskursoj okazis komuna tagmanĝo
kun la lokaj esperantistoj. Dimanĉe, la 22-an de marto, s-ino Lucia
veturigis nin al la stacidomo de Brive. Dumvoje, ŝi kantis al ni la
infanan kanton pri maristo, kiun ni poste parkere eklernis. Post la
kortuŝa adiaŭo, ni sidiĝis en la trajnon, kiu veturigis nin al urbo
Pau.  
  
En la stacidomo de Pau nin renkontis s-roj Guy Camy kaj Pierre Claverie.
Ili veturigis nin al urbeto Oloron Sainte-Marie. ĉifoje nin gastigis
ges-roj Pierre kaj Christelle Claverie. Oloron estas bela, pura urbeto,
troviĝanta sur montetoj. Post iom da ripozo ni promenis laŭ apudaj
stratoj, vizitante preĝejon kaj bibliotekon. Sur la pordoj de vendejoj
kaj biblioteko ni vidis la anoncon pri nia prelego. Sekvan tagon ni
estis invititaj viziti lokan radiostacion. La elsendon partoprenis s-roj
Guy kaj Pierre. Ili ambaŭ estas tre konataj en Oloron kaj aktivaj en la
movado. Ili uzis ĉiun eblecon por informi homojn pri ekzisto de
Esperanto. La radioaŭskultantoj estis invititaj ĉeesti vesperan
prelegon, kiu okazis en la belega salono. ĉeestis ĉ. 40 personoj (ne nur
el Oloron, sed ankaŭ el proksimaj urbetoj). Post la prelego kaj spekto
de la filmo en Esperanto "Malproksima eĥo de la silka vojo" okazis
agrabla babilado pri diversaj temoj. La sekvan tagon la aktivuloj de la
loka Klubo kolektiĝis ĉe la fabriko, produktanta beretojn. Okazis ege
interesa por ni ekskurso. La fabriko estas unusola en Europo. En la fino
oni donacis al ni beretojn por memoro pri la vizito. Dankegon\!  
  
La 28-an, sabate s-ino Christelle veturigis nin al la vilaĝo Ravenaqe.
Tie nin gastigis ges-roj Elizabeth Binet (Bichon) kaj Marc Pleysier. Ili
montris al ni sian ĝardenon. Marc klarigis, kiameniere li purigas uzitan
akvon. Vespere en la vilaĝa kulturdomo (klubejo) okazis nia renkonto kun
la lokanoj. Elizabeth kaj Marc laŭvice tradukis en la lokan dialekton de
la franca. Post la prelego kelkaj ĉeestintoj, kiuj ekdeziris lerni
Esperanton, vizitis domon de Elizabeth. Marc regalis nin per patkukoj
dum ni interŝanĝis niajn opiniojn pri diversaj aferoj. Sekvan
posttagmezon di dedixis al la promenado sur la apudaj montetoj, spirante
freŝan aeron. Post la reveno mi preparis pilavon (taĝika manĝaĵo) kiun
ni manĝis kun granda apetito. Marc kaj Bichon montris al ni proprajn
biciklojn, kiujn oni veturigas kuŝante. Ili ofte vojĝas tiamaniere.  
  
La 30-an de marto s-ino Bichon veturigis nin al la urbo Pau. Ni iom
promenis en la centro de la urbo. Poste ni venis al la stacidomo. De tie
ni veturis ĝis la urbeto La Ciotat. Survoje inter Tuluzo kaj Marseille
okazis akcidento. La trajno devis halti. Aŭdiĝis multe da anoncoj. Ni
nenion komprenis. Feliĉe apude sidis juna bela studentino, kiu paroletis
la anglan. ŝi klarigis al ni la situacion. Ni devis atendi en la trajno,
kvankam kelkaj eliris el la vagono. La studentino (Liza) demandis nin de
kie ni venas. ŝi neniam sciis, ke ekzistas lando Taĝikio kaj lingvo
Esperanto, kiu helpas al ni vojaĝi. Pro la akcidento ni malfruiĝis je
horo kaj duono. Ni estis tre feliĉaj, ke s-ino Renee Triolle tute sola
atendis nin en la stacidomo. ŝi veturigis nin al sia granda domo kun
aparta ĉambro por gastoj. La domo troviĝas en granda unuhektara
neprizorgata ĝardeno-pinarbaro. Antaŭ ĉio ni devis konatiĝi kun granda
hundo, kiu priflaris nin kaj foriris kontenta. La hundo estas tre saĝa,
ĉar neniam bojis vane.  
  
Post matenmanĝo Renee montris al ni la vidindaĵojn de la urbo. Ni
promenis laŭ la bordo de la maro, ĝuante la koloron de la akvo.
Posttagmeze ni veturis per trajno al Marseille. Tie okazis nia
renkontiĝo kun kelkaj klubanoj. Post iom da informo pri la historio de
Taĝikio kaj spekto de la parto de la filmo venis tempo por demandoj kaj
respondoj pri la vivo en la respubliko post la disfalo de Sovetio.  
  
La sekvan tagon ni promenis laŭ la bordo de la Mediteranea maro , ĝuante
belegan panoramon de la maro, montetoj kaj blankaj velŝipoj. Ni promenis
laŭ malnovaj stratoj, vizitis la unuan en la mondo kinejon de fratoj
Lumier. Ni vizitis urbeton Le Beausset. Tie okazis komuna tagmangxo.
Vespere okazis renkontiĝo kun esperantistoj de La Ciotat. ĉeestis ĉ. 15
homoj. Renee interpretis perfekte Esperante-France kaj foje Ruse-France.
Post la prelego okazis babilado en la amika rondo. Ni parolis Esperante,
France, Angle kaj Ruse. La loĝejo de Renee estas plenŝtopita per
diversaj esperantaĵoj - libroj, revuoj, gazetoj ktp. Ŝi dum longa tempo
laboris sur diversaj postenoj, ligitaj kun Esperanto. Bedaŭrinde, mankis
tempo por konatiĝi kun la raraĵoj. Sekvan matenon ŝi veturigis nin al la
stacidomo, de kie ni startis al Genevo (Svislando). Ni estas ege
dankemaj pro ŝia gastigado.  
  
Al Genevo ni venis ĝustatempe. Sur la kajo nin renkontis nia malnova
amiko Jacques Sans kun sia filino Zohra. La afero estas en tio, ke dum
sia kelkjara rondvojĝo kun la familio (la edzino Florens, filo Zakarij,
filinoj Zohra kaj Zelja) ĉirkaŭ la Tero per propra rulbuso, ili vizitis
nin en Duŝanbe kaj restis en nia urbo dum du semajnoj. Nun ni estis
invitita gasti ĉe ili. Ĉar en tiuj tagoj okazis IJF (internacia junulara
festivalo) en la montara vilaĝo Brusson (norda parto de Italio), Jacques
proponis al ni vojaĝi tien. Kun granda danko ni akceptis la proponon kaj
matene, la 4-an de aprilo, nia sepopo startis tien. Ni antaŭĝuis la
trafon en la esperantistan medion. La festivalon partoprenis ĉ. 80
personoj el eŭropaj landoj. Ni elpaŝis en malgranda salono. Jacques
rakontis pri sia rondvojĝo, ni - pri Taĝikio kaj la vojaĝo tra suda
parto de Francio. Oni devas konstati, ke la festivalo estis malbone
organizita. Certe tio estas de la vidpunkto de maljunuloj, kiuj ne ŝatas
aŭdi bruan muzikon kaj danci en diskoteko de vespero ĝis mateno. Tamen
ni ĝuis la belecon de la naturo - densa arbaro sur la montoj, kovritaj
per freŝa neĝo.  
  
Dum la perfekta stirado de Jacques, ni veruris tra belega valo de Aosta
kaj post tri horoj atingis hejmon. Post ioma ripozo ni komencis prepari
nin al la vespera alveno de Robert kaj Brigite Frey. Mi estis petata
kuiri pilavon, kion mi plezure faris. Robert kaj Brigite dum sia vojaĝo
tra mezaziaj landoj, vizitis nian urbon Duŝanbe. Tiam mi vizitigis ilin
al la gimnazio, kie mi instruis Esperanton. Aliajn tagojn ni vizitis
nian E-ĝardenon kaj kelkajn muzeojn. Rober rakontis al ni siajn
impresojn pri la landoj de Meza Azio. Ni - pri la vojaĝo en Francio kaj
partopreno en IJF. Sekvatage Jacques proponis al ni promeni tra la urbo
kaj laŭ la bordo de la Geneva lago. Promenadon partoprenis kelkaj
aktivuloj de la urba Klubo. Vespere ni estis invititaj viziti loĝejon de
Robert. Krom ni ĉeestis la geedzoj Sans kaj ankoraŭ du esperantistinoj -
Marie Zoller kaj Melanie Maradan. Robert montris al ni siajn domojn kaj
detale rakontis pri iliaj pli ol cenrjaraj historioj. Li daŭre riparas
kaj alkonstruas partojn. Mankas al li helpantoj. Ni ĝoje kaj gaje
pasigis vesperon. Matene ni estis pretaj pluvojĝi. Ni dankis la gastaman
familion Sans pro la ege agrabla kaj interesa restado. Jacques veturigis
nin al la doganejo. Tie ni sidiĝis en la anticipe priparolita "bla, bla
aŭto" kaj veturis al Munkeno. ĉar en bushaltejo de Munkeno neniu
esperantisto venis por renkonti nin, ni ŝanĝis niajn busbiletojn por pli
frua forveturo kaj en 23-a horo atingis Berlinon. Post semajna restado
en Berlino, ni flugis al Moskvo kaj de tie al Taĝikio. Tiel finiĝis nia
ege interesa vojaĝo en Eŭropo. Ni kore dankas al ĉiuj esperantistoj,
kiuj gastigis nin kaj helpis dum la vojaĝo.  



### [al la ĉefa paĝo](espermov.htm)






