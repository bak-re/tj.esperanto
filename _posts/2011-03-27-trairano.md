---
layout: post
title: Rondvojaĝo en Irano  
overlay: red
hero: /assets/img/vojagxoj/irano/akrufish.jpg
---

![Akbar, Ruŝno, Firdaŭs, Ŝahrom, 2011](/assets/img/vojagxoj/irano/akrufish.jpg)

Akbar, Ruŝno, Firdaŭs, Ŝahrom, 2011

![Firdaŭs, Akbar, Ruŝno, 2011](/assets/img/vojagxoj/irano/firakrush.jpg)

Firdaŭs, Akbar, Ruŝno, 2011

![Giti, Ruŝno, Keyhan kaj lia edzino, 2011](/assets/img/vojagxoj/irano/gitirushkey.jpg)

Giti, Ruŝno, Keyhan kaj lia edzino, 2011

![Maŭzoleo de Saadi, 2011](/assets/img/vojagxoj/irano/mauzoleo_de_Saadi.jpg)

Maŭzoleo de Saadi, 2011

![Maŭzoleo de Hafizo, 2011](/assets/img/vojagxoj/irano/mauzoleo_de_Hafizo.jpg)

Maŭzoleo de Hafizo, 2011

![Maŭzoleo de Imam Reza, 2011](/assets/img/vojagxoj/irano/mauzoleo_de_Imam_Reza.jpg)

Maŭzoleo de Imam Reza, 2011

![Sardori, Atena, Ruŝno, Firdaŭs apud maŭzoleo de Imam Reza en Maŝhado, 2011](/assets/img/vojagxoj/irano/sardori_atena_rusxno_firdaus_en_Mashhado.jpg)

Sardori, Atena, Ruŝno, Firdaŭs apud maŭzoleo de Imam Reza en Maŝhado, 2011

![Monumento de Firdaŭsi en Tus, 2011](/assets/img/vojagxoj/irano/Firdavsi_en_Tus.jpg)

Monumento de Firdaŭsi en Tus, 2011

![Fragmento de kupolo, 2011](/assets/img/vojagxoj/irano/fragmento_de_kupolo.jpg)

Fragmento de kupolo, 2011

![Esperantistino Giti Ferdosnia kaj Ŝaho de Irano, 2011](/assets/img/vojagxoj/irano/Giti_kaj_Shaho.jpg)

Esperantistino Giti Ferdosnia kaj Ŝaho de Irano, 2011

![Persepolis (Trono de Ĝamŝedo), 2011](/assets/img/vojagxoj/irano/Firdaus_en_Persepolis.jpg)

Persepolis (Trono de Ĝamŝedo), 2011

![Monumento Ozodi (Libereco), 2011](/assets/img/vojagxoj/irano/ozodi.jpg)

Monumento Ozodi (Libereco), 2011

![Monta vilaĝo Masuleh, 2011](/assets/img/vojagxoj/irano/Masuleh.jpg)

Monta vilaĝo Masuleh, 2011


### *Ruŝno Rajhoni, Firdaŭs Ŝukurov*

En la fino de la 2010-a jaro aperis informo pri okazigo en marto 2011-a
la 4-an Mezorientan kunvenon en Karaĝo (apud Tehrano, Irano). Jam
delonge ni revis pri vizito al tiu ĉi bela kaj interesa lando kun riĉega
historio, arto kaj kulturo. Ni ekĝojis - jen venis la tempo realigi nian
revon: konatiĝi kun esperantistoj kaj pere de ili pli bone koni la
historiajn, artajn kaj kulturajn tradiciojn de la popolo. Des pli, ke la
Kunveno devis okazi en la tagoj de la granda orienta festo Noŭruzo (Nova
tago (jaro)) = dusemajna festo, kiu estas agnoskita kiel internacia.  
  
Post kiam ni jam ricevis vizojn, aperis malĝojiga informo pri la
neokazigo de la Kunveno. Pro la politikaj eventoj en la arabaj landoj,
la estraro de IREA, timante, ke tio povos esti danĝere al la
partoprenontoj, decidis ne okazigi la Kunvenon. Tamen, okazis tiel, ke
kelkaj eksternandanoj (s-ino Ildiko el Hungario, familio Sans el
Svislando kaj ni el Taĝikio) venis al Irano.  
  
La 14-an de aprilo ni surteriĝis en la internacia flughaveno de Imamo
Homejni (50 km for de Tehrano). Ĉar la aviadilo malfruis, ni venis
nokte. Unue ni ŝanĝis iom da mono kaj poste serĉis buson al la urbo.
Fin-fine ni trovis buson kaj venis al la flughaveno por enlandaj flugoj.
De tie ni per taksio atingis loĝejon de s-ro Hamzeh Shafiee, kiu invitis
nin por tranokti. Ges-roj Shafiee regalis nin per bongustaj manĝaĵoj. Ni
parolis pri diversaj temoj kaj bone ripozis. La sekvan tagon s-ro Hamzeh
venigis nin al oficejo de IREA. Tie nin salutis s-ro Reza Torabi kaj
kelkaj aliaj esperantistoj. S-ro Reza kaj s-ino Fariba Maĝd invitis nin
al sia hejmo. Ili informis nin pri la nuna stato de la e-movado,
sukcesoj kaj problemoj. S-ro Reza provizis nin per biletoj por metroo
kaj simkarto por poŝtelefono. Li helpis al ni organizi rondvojaĝon tra
kelkaj famaj urboj de Irano kaj renkonti kiel eblas pli multe da
esperantistoj. Dum la vojaĝo li ĉiutage telefonis al ni por ekscii pri
nia stato.  
  
Ni startis meznokte per interurba komforta buso kaj direktis nin al
Tabrizo (norda Irano). Post agrabla dormado en la buso, ni frumatene
venis al Tabriza busterminalo, kie nin renkontis s-ro Askar Maromi. Post
kiam ni lasis niajn pakaĵojn en hotelo "Maŝhad", s-ro Askar gvidis nin
al vidindaĵoj de la malnova urbo. Ni vizitis muzeon, moskeojn, bazaron.
S-ro Askar estas kredanto. Dum nia promenado li multe rakontis al ni pri
islama religio. Por pli bone konatigi nin pri la islamaj tradicioj en
familio, li invitis nin al la hejmo de sia frato, kie ni vespermanĝis
kaj bone konversaciis kun la parencoj de s-ro Askar. Verŝajne ne
ekzistas alia esperantisto en Tabrizo, ĉar la sekvan tagon ni promenis
sole. Ni vizitis tombejon-muzeon kaj apudstarantan Bluan moskeon.
Vespere s-ro Askar gvidis nin al la busterminalo, de kie ni direktis nin
al la urbo Kermanŝaho.  
  
Al Kermanŝaho ni venis frumatene. La terminalo ankoraŭ ne funkciis. Ĉar
estis tre malvarme, ni decidis preni taksion kaj veturi al iu
malmultekosta hotelo. Iu policisto helpis al ni trovi hotelon kaj petis
iom da mono por tio. Post konatiĝo kun la centra parto de la urbo, ni
direktis nin al urbeto Kangevaro, apud kiu troviĝas restaĵoj de la
antikva palaco de diino Anahita.  
  
En Kangevaro ni sukcesis renkonti lokan esperantiston, s-ron Ali
Koŭsari, kun kiu ni konversaciis dum duonhoro. Bedaŭrinde pro la manko
de tempo ni ne povis akcepti lian afablan inviton gasti ĉe lia familio.
Sur rea vojo ni vizitis urbeton Behistun. Tie kun multe da aliaj
turistoj ni grimpis sur monteto, kie antaŭ jarmiloj estis ĉizita bildo
pri akcepto de reĝo Dario donacojn de la reĝoj de konkeritaj landoj.
Vespere ni revenis al Kermanŝaha busterminalo kaj nokte veturis al
Isfahano.  
  
Al Isfahano ni venis frumatene. Post matenmanĝo en terminala kafejo ni
direktis nin al urbeto ŝahinŝahr. Kvankam taksio estas tre populara en
Irano, ni, uzante itinerbuson, baldaŭ atingis nian celon. En ŝahinŝahr
nin gastigis familio de s-ino Farŝideh kaj s-ro Parviz. Ankaŭ la frato
de Farŝideh iam lernis Esperanton. S-ino Farŝideh rakontis al ni pri
Isfahano kaj konsilis viziti kelkajn lokojn, nome: Imamplaco (Majdoni
ĝahon), ĉilsutun (Kvardek kolonoj), Haŝt behiŝt (Ok paradizoj), 33 pul
(33 pontoj), ŝohadoplaco, Medreseo ĉorbog. Dum tri tagoj ni sukcesis
viziti ĉiujn ĉi lokojn kaj eĉ pli. La kvaran tagon ni promenis tra
grandega bazaro kun miliardoj da aĵoj kaj suveniroj\! Ĝustas onidiro
"Isfahan - nisfi ĝahan" (Isfahan estas duono de la mondo). Meznokte ni
venis al la busterminalo kaj veturis al ŝirazo - naskiĝloko de la
mondfamaj poetoj Saadi kaj Hafizo.  
  
Veninte frumatene al ŝirazo, unue ni klopodis trovi buson al Marvdaŝt
kaj Persepolis (Tahti ĝamŝed (trono de ĝamŝedo)). Post 50 kilometra
veturado, tagmeze, ni atingis Persepolison. ĝi estis konstruita de reĝoj
Dario kaj Kserkso en la 6-5 jarcentoj a.K. Tiam ĝi estis ĉefurbo de la
dinastio de Aĥemenidoj. Inter la grandiozaj kolonoj svarmis turistoj el
diversaj lokoj de Irano. Ni estis, verŝajne, solaj eksterlandanoj.  
  
Vespere ni revenis al ŝirazo, trovis malmultekostan hotelon kaj restis
tie dum du noktoj. Ni vizitis kelkajn moskeojn, citadelon, armenan
katolikan preĝejon, maŭzoleojn de Saadi kaj Hafizo. La tomboj de grandaj
poetoj troviĝas en belegaj ĝardenoj, kiuj similas al paradizo\!  
  
Nokte en la busterminalo, antaŭ nia vorveturo al Jazdo, nin kaptis loka
esperantisto s-ro Farhod Vesal. ĉirkaŭ unu horo ni agrable kaj interese
babilis. S-ro Farhod parolas kelkajn lingvojn kaj li interesiĝas pri
etimologio de vortoj en diversaj lingvoj.  
  
Frumatene bela buso venigis nin al la nova terminalo en Jazd. ĉar estis
tro frue, oficejoj ankoraŭ ne funkciis. Ni konatiĝis kun turisto el
Singapuro kaj, trinkante aroman nigran teon, interŝanĝis en la angla la
impresojn pri Irano. Ni rakontis al li multon pri nia lingvo,
eksplikante, ke sen helpo de esperantistoj ni ne povus vojaĝi. Ĉar ni
planis daŭrigi nian vojaĝon al Maŝhado per trajno tra dezerto, ni
startis per urba buso al la stacidomo. Aĉetinte biletojn por vespera
trajno, ni iris al la urbo. Unue ni vizitis unusolan preĝejon de
fajradorantoj. Ĝis nun en Irano, precipe en Jazdo, ekzistas kredantoj al
Zoroastrismo. Poste ni vizitis katolikan preĝejon. Konatiĝis kun judoj,
kies vendejoj okupis la tutan straton. Vespere ni sidigis nin en la
trajnon kaj startis al sankta urbo Maŝhado.  
  
Ni veturis tra senlimaj stepoj kaj dezertoj. Fojfoje aperadis apudvojaj
dometoj. Dufoje (malfruvespere kaj frumatene) la trajno haltis ĉe
moskeoj por permesi al kredantoj preĝi komforte. Niaj samkupeanoj estis
studentoj. Ambaŭ estis kredantoj. Kun ili ni parolis perse, informante
ilin pri Esperanto.  
  
Matene ni alvenis al la granda stacidomo de Maŝhado de kie per urba buso
direktis nin al la loĝejo de s-ro Saeed Burhoni. Li veturigis nin al
ripozejo apud artefarita montara lago. Ni restis tie ĝis venis aliaj
esperantistoj - geedzoj Atena kaj Saeed Sardori, kiuj afable invitis nin
gasti ĉe ili.  
  
Ges-oroj Sardori vizitigis nin al la tombo de Imamo Reza, ege fama en la
islamaj landoj. Alian tagon ni veturis al urbeto Tus, kie naskiĝis,
vivis kaj estis enterigita fama reprezentanto de la pers-taĝika
literaturo, poeto Abulkasim Ferdousi, la aŭtoro de la mondfama "Ŝahname
(La libro de reĝoj). Ni vizitis ankaŭ noktan parkon sur monteto,
3-dimensian kinejon, muzeojn, ekspozicion de la naturaj kaj vegetaraj
manĝaĵoj. Hejme ni praktikis Esperanton kaj iomete la rusan, ĉar s-ro
Sardori emas lerni la rusan. En la lasta tago s-ino Atena invitis nin
tagmanĝi ĉe siaj gepatroj. Post la tagmanĝo ni ĉiuj veturis al la
proksima montfendejo, kie la urbanoj festis la lastajn tagojn de
Noŭruzo. Post gaja tetrinkado kun dolĉaĵoj s-ro Saeed veturigis nin al
la busterminalo. Vespere ni startis al Tehrano. En Niŝapuro (naskiĝloko
de mondfama poeto, filozofo kaj matematikisto Omar Hajam) nia buso
haltis por ke dezirantoj komforte preĝu kaj manĝu.  
  
Frumatene ni venis al unu el grandaj busterminaloj de Tehrano apud la
monumento "Ozodi" (Libereco). Ĉi tie nin renkontis s-ro Jacques Sans kun
sia familio, kiu faras mondvojaĝon per propra buso. Ni veturis al
apudtehrana urbeto Karaĝo por festi tie kun amikoj de s-ro Reza Torabi
kaj s-ino Fariba Maĝd la lastan tagon de Noŭruzo, nomata "13 Bedar". Ni
bone pasigis la tempon: ĝuis la naturon, interparolis kaj interŝanĝis
opiniojn en kelkaj lingvoj, manĝis bonguste kaj dancis. Vespere s-ro
Reza Torabi veturigis nin al loĝejo de s-ino Giti Ferdosnia, kiu afable,
bonkore kaj malavare gastigis nin. La sekvan tagon s-ino Giti gvidis nin
kaj familion Sans al la muzeoj de la Reĝa Palaco. Mirigis nin tio, ke
s-ino Giti estas persone konata kun la Reĝo Muhammad Reza Pehlevi, kiu
iam enmanigis al ŝi medalon pro venko en rajdado.  
  
La sekvan tagon ni akceptis la inviton de s-ro Akbar Sadoqat viziti
urbon Raŝt. Ni startis matene kaj jam posttagmeze nin renkontis s-ro
Akbar. Post tagmanĝo ni promenis en la urbo. Malgraŭ multjaraj klopodoj
de s-ro Akbar, esperantistoj ege malmultas en Raŝt. Same kiel en multaj
urboj de Irano E-klubo tute ne ekzistas. S-ro Akbar invitis al
vespermanĝo ankaŭ s-ron ŝahrom Hasanzade. La sekvan tagon s-ro Akbar
veturigis nin al montara vilaĝo Masuleh, kie diverskoloraj dometoj estis
konstruitaj sur la deklivo. Post la vizito al tiu ĉarma vilaĝo ni
veturis al montara kastelo, konstruita en 14-a jarcento. Al la kastelo
kondukas padeto kun pli ol 1000 ŝtupoj. Bedaŭrinde iomete pluvis kaj
nebulo malhelpis ĝui belan pejzaĵon. Tamen ni atingis la kastelon kaj
estis surprizita pri ĝia grandeco\! Miloj da homoj povis defendi sin en
la kastelo. Malfruvespere, laciĝintaj, ni revenis hejmen, kie s-ino Jila
jam preparis por ni bongustan vegetaran manĝaĵon. La sekvan tagon matene
ni vizitis muzeon kaj posttagmeze veturis al urbeto Anzali ĉe Kaspia
maro. Tie en ortodoksa preĝejo ni renkontis kelkajn homojn, parolantaj
la rusan lingvon. Ili parolis perfekte ankaŭ la persan kaj rakontis al
ni pri la tempo, kiam multe da rusoj loĝis en Anzali.  
  
En la sekva tago ni revenis al Tehrano. Denove nin gastigis s-ino Giti.
ŝi estas arda esperantisto kaj ĉiam klopodis plibonigi sian konon de la
lingvo. Bedaŭrinde mankas al ŝi praktiko. ŝi devas pli multe konversacii
kaj korespondi. ŝi jam partoprenis kelkajn kongresojn. ĉijare ŝi planas
partopreni IJKon en Kievo. Ni deziras al ŝi sukcesan vojaĝon.  
  
En Tehrano loĝas artista familio de s-ro Habibpoor. Unu vesperon ni
estis invitita de li vespermanĝi kune ĉe lia ĉarma familio. S-ro Parviz
kaj s-ino Munir montris al ni siajn pentraĵojn kaj skulptaĵojn. Ni multe
parolis ankaŭ pri movadaj problemoj kaj politikaj sistemoj en niaj
landoj.  
  
La lastan tagon ni promenis en la urbo, vizitante bazaron kaj parkon
apud la monumento "Ozodi. Vespere s-ino Giti invitis al si ges-rojn
Saeedpoor por kune vespermanĝi kaj priparoli estontajn kunlaboron en la
movada kampo. Keyhan Saeedpoor estas prezidanto de IREA. S-ro Keyhan
diris, ke iranaj esperantistoj ege scivolas pri Taĝikio. Estus bone, se
ni povus venontjare en la tagoj de Noŭruza feriado organizi Orientan
kunvenon. La partoprenontoj emas viziti ankaŭ mondfamajn urbojn Buharao
kaj Samarkando. Ni pristudos la aferon kaj estos feliĉaj, se niaj karaj
amikoj el Irano povos viziti nian landon kaj najbaran Uzbekion.  
  
Ankoraŭfoje ni kore dankas al ĉiuj esperantistoj kaj neesperantistoj,
kiuj gastigis nin kaj helpis al ni dum nia vojaĝo. **

### [al la ĉefa paĝo](espermov.htm)
