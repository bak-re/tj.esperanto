---
layout: post
title: Rondvojaĝo en Francio  
overlay: green
hero: /assets/img/vojagxoj/francio/surpintoapudbon.jpg
---

{: .lead}

![Sur la monto apud Bonn, 2014](/assets/img/vojagxoj/francio/surpintoapudbon.jpg)

Sur la monto apud Bonn, 2014

![Marcel kaj Kristina, 2014](/assets/img/vojagxoj/francio/marcelkris.jpg)

Marcel kaj Kristina, 2014
<!--break-->


![Kristina kaj Svetlana, 2014](/assets/img/vojagxoj/francio/kristsvet.jpg)

Kristina kaj Svetlana, 2014

![Tombejo en Flevi, 2014](/assets/img/vojagxoj/francio/tombejoenflevi.jpg)

Tombejo en Flevi, 2014

![En Bourch an bresse, 2014](/assets/img/vojagxoj/francio/bourgenbresse1.jpg)

En Bourch an bresse, 2014

![En Bourch an bresse, 2014](/assets/img/vojagxoj/francio/bourgenbresse2.jpg)

En Bourch an bresse, 2014

![En Bourch an bresse, 2014](/assets/img/vojagxoj/francio/lagetoenbourg.jpg)

En Bourch an bresse, 2014

![Sxildo Zamenhof en Bourch an bresse, 2014](/assets/img/vojagxoj/francio/sxildozamenhof.jpg)

Sxildo Zamenhof en Bourch an bresse, 2014

![Frederik, Vincent, Andrea, 2014](/assets/img/vojagxoj/francio/fredvinandrea.jpg)

Frederik, Vincent, Andrea, 2014

![Firdaus kaj Svetlana en Liono, 2014](/assets/img/vojagxoj/francio/firkajsvetenlion.jpg)

Firdaus kaj Svetlana en Liono, 2014

![Vincent kaj Firdaus apud pentrita domo, 2014](/assets/img/vojagxoj/francio/vincentfir.jpg)

Vincent kaj Firdaus apud pentrita domo, 2014

![Ejfelturo, 2014](/assets/img/vojagxoj/francio/ejfelturo.jpg)

Ejfelturo, 2014

![Metrostacio Stalingrad en Parizo, 2014](/assets/img/vojagxoj/francio/stalingrad_en_parizo.jpg)

Metrostacio Stalingrad en Parizo, 2014

![Elpaŝo en Parizo, 2014](/assets/img/vojagxoj/francio/parizo.jpg)

Elpaŝo en Parizo, 2014

![Afiŝo pri elpaŝ en Angers, 2014](/assets/img/vojagxoj/francio/tagxikistan_angers.jpg)

Afiŝo pri elpaŝ en Angers, 2014

![Vespermanĝo en Angers, 2014](/assets/img/vojagxoj/francio/vespermangxo_en_angers.jpg)

Vespermanĝo en Angers, 2014

![Citadelo en Angers, 2014](/assets/img/vojagxoj/francio/citadele_en_angers.jpg)

Citadelo en Angers, 2014

![Autoponto aera en Saint-Brieuc, 2014](/assets/img/vojagxoj/francio/autoponto_en_saint_brieuc.jpg)

Autoponto aera en Saint-Brieuc, 2014

![Laurent Peuch intervjuas Firdauson, 2014](/assets/img/vojagxoj/francio/pitchkajfir.jpg)

Laurent Peuch intervjuas Firdauson, 2014

![Laurent, Amapolo kaj Rusxno, 2014](/assets/img/vojagxoj/francio/laurent_amapolo_rusxno.jpg)

Laurent, Amapolo kaj Rusxno, 2014

![Fera vizagxo, 2014](/assets/img/vojagxoj/francio/feravizagxo.jpg)

Fera vizagxo, 2014

![Santmisxel, 2014](/assets/img/vojagxoj/francio/santmisxel.jpg)

Santmisxel, 2014

![Yves kaj Rusxno, 2014](/assets/img/vojagxoj/francio/yveskajrusxno.jpg)

Yves kaj Rusxno, 2014

![Elpasxo en la salono Pusxkin, 2014](/assets/img/vojagxoj/francio/salonopusxkin.jpg)

Elpasxo en la salono Pusxkin, 2014

![Jean, Yvetta kaj Rusxno, 2014](/assets/img/vojagxoj/francio/jean_yvetta_rusxno.jpg)

Jean, Yvetta kaj Rusxno, 2014

![Elpaŝo en Amien, 2014](/assets/img/vojagxoj/francio/amien1.jpg)

Elpaŝo en Amien, 2014

![Eperanto-kastelo Greziljono, 2014](/assets/img/vojagxoj/francio/greziljono.jpg)

Eperanto-kastelo Greziljono, 2014


### *Ruŝno Rajhoni, Firdaŭs Ŝukurov*

Ni startis en Duŝanbe, Svetlana iom pli frue, ol mi. Ni renkontiĝis en
Berlino kaj pasigis tie kelkajn tagojn. La 6-an de marto ni direktis nin
al la limo de Francio. Post okhora veturo per buso ni atingis Bonnon,
kie nin renkontis mia iama lernantino Nadeĵda Zubov. Ĉar ŝi iam loĝis en
Duŝanbe, ŝi havis multe da demandoj pri la nuntempa vivo tie. Ĉe la
familio de Nadeĵda ni pasigis du tagojn. La 8-an de marto (internacia
tago de virinoj) ni festis sur la pinto de la plej alta monto en la
regiono. La vetero ege favoris al tio.  
  
La 9-an de marto Nadeĵda veturigis nin al la stacidomo. De tie ni
veturis ĝis Saarbruken, kaj ŝanĝinte trajnon tie, ni atingis urbeton
Metz. Dum la veturo venis telefonalvoko de s-ro Marcel Redon, kiu
avertis, ke jam atendas en la stacidomo de Metz. Dank' al flageto kun
verda stelo sur nia tornistro, kaj verda bireto kun la steleto sur la
kapo de la s-ro Marcel tuj helpis al ni trovi unu la alian. Ni veturis
al urbeto Flevy, kie loĝas familio de Marcel. Ili havas duetaĝan domon.
Sur la teretaĝo loĝas s-ro Marcel kun sia edzino Simone, sur la unua -
ilia filino Sylvie kun sia familio. Nia ĉambro estis preta kaj ni povis
iomete ripozi. Poste ni havis bongustan vespermanĝon kaj agrablan
paroladon. Dum la dua tago s-ro Marcel vizitigis nin al lokaj
vidindaĵoj. Ni vizitis lokan preĝejon kaj tombejon. Tre plaĉis al ni la
loĝejo de s-ino Christina, la dua filino de s-ro Marcel. Post kiam ni
revenis hejmen, nin fotis loka fotoraportisto. Post ioma ripozo ni
startis al Thionville. Survoje ni vizitis skiejon, kiu mirigis nin.
Nekredeble\! Longega deklivo en la granda konstruaĵo estas kovrita per
natura neĝo, sur kiu oni glitas sur skioj kaj sledoj. Antaŭ mia prelego
ni havis komunan vespermanĝon ĉe s-ino Danielle Kaluzny, komencanta
esperantisto, amikino de la familio de s-ro Redon.  
  
Nia elpaŝo okazis en la kafejo "Le Gueulard". Ni surmetis tradiciajn
naciajn vestaĵojn, kaj tio donis iom da impresoj al la ĉeestantoj kaj
kreis atmosferon de internacia komunikado. Mia parolado estis perfekte
interpretita far de s-ro Bernar Vivier. La kunvenon partoprenis kelkaj
gastoj el Luksemburgo inter kiuj estis estimata s-ino Claude Nourmont.
La elpaŝo vekis intereson ĉe la publiko ĉar Taĝikio estas tute ne konata
lando.  
  
Sekvan tagon, frumatene, ni startis al la stacidomo de Metz. S-ro Marcel
enmanigis al mi la trajnbiletojn de Metz ĝis Bourg-en-Bresse. Farinte
ŝanĝon survoje en Strasburgo, ni tute komforte venis al la destinita
stacidomo. Ĉar tiun tagon s-ro Jean-Louis Gayet fartis malbone, nin
renkontis ridetanta amiko, s-ro Mishel. Post kelkaj minutoj ni venis al
la loĝejo de ges-roj Gayet. Ili loĝas en la granda kampara domo, kies
parto estas hotelo. S-ro Jean-Louis kaj s-ino Eliane forte brakumis nin
kaj por komenco invitis gustumii tason da teo. Post iom da babilado, ni,
sub la gvido de Eliane, promenis sur apudaj kampoj. Survoje ni rikoltis
iom da herboj sanigaj por vespera salato. Post vespermanĝo s-ro
Jean-Louis, ludante gitaron, kantis al ni kanton en la franca,
promesante, ke alian vesperon ni kantos Esperante. Sekvan tagon matene,
pro la bona vetero, ni promenis ankoraŭ, dum la mastroj zorgis pri
ĉiutagaj laboroj. Poste s-ro Jean-Louis intervjuis min por la loka
radio.  
  
Vespere kolektiĝis esperantistoj de la loka asocio. En komenco okazis
konversacia rondo pri movadaj problemoj kun foja interpreto de
Jean-Louis kaj post vespermanĝo ni rakontis pri nia lando montrante
bildojn. Bedaŭrinde, pro la malbona stato de nia amiko Lean-Louis la
promesita kantado ne okazis. Matene s-ino Eliane veturigis nin al la
stacidomo kaj adiaŭis, enmanigante trainbiletojn ĝis Lyono.  
  
En la stacidomo de Lyono nin renkontis s-ro Vincent Gerbe kaj veturigis
al sia hejmo. Li montris al ni sian domon kaj belegan ĝardenon kun
diversaj arboj, arbustoj kaj floroj.  
  
Vespere okazis nia prelego en Palais du Travail Salle Agora. En la
komenco s-ro Frederiko gvidis mallongan kvizon, poste s-ino Andrea
rakontis al ĉeestantoj pri Esperanto kaj post la muzika paŭzo kun
taĝikaj kantoj elpaŝis ni, rakontante pri la historio kaj hodiaŭa vivo
en Taĝikio. La sekvan tagon Vincent kaj Frederik vizitigis nin al la
Katedralo kaj katolika preĝejo. Sabate, la 15-an de marto, ni vizitis
adventistan preĝejon ĉar por Svetlana ĉiu sabato estas sankta tago, kiam
oni devas multe preĝi kaj studi la Biblion. En la preĝejo estis nur
afrikanoj. La diservo okazis en la franca. Apudsidanta s-ino el Tanzanio
interpretis al mi en la angla, mi - al Svetlana en la rusa.  
  
Posttagmeze Andrea, Vincent kaj ni promenis en la grandega urba parko,
ĉe la bordo de la rivero Saone (Sono). Ni sukcesis viziti ankaŭ la
klubejon de esperantistoj kaj iomete konatiĝis pri la riĉa biblioteko.
Poste s-ro Vincent veturigis nin al la grandega Eŭroekspo, kie okaziz
ekspozicio pri ekologio. Ĉe la E-budo okazis renkontiĝo kun
neesperantistoj. Ni aktive partoprenis en la diskutado. Vespere s-ro
Vincent invitis nin al la komuna vespermanĝo hejme. Ĉeestis s-ino Andrea
kaj s-ro Frederiko. Dum konversacio ni pridiskutis multe da aktualaĵoj.
Dimanĉe, la 16-an de marto s-ro Vincent helpis al ni atingi la
stacidomon, sidigis en trajnon, kiu veturigis nin al Parizo. Dank' al
sindonema kaj helpema Vincent, ni sukcesis multon vidi kaj kompreni.  
  
Post kelkaj horoj de komforta veturo ni venis al la granda stacidomo
Garlyon, kie dank' al verda stelo ekkonis nin s-ro Aleks Kadar. Li tiel
rapide paŝis, ke ni apenaŭ povis sekvi lin en la plen-plena stacidomo.
Li kondukis nin al la loĝejo de s-ro Fransua Lo Jacomo. La loĝejo estas
kvarĉambra kaj troviĝas sur la 19 etaĝo. Oni povas ĝui la panoramon de
la urbo. S-ro Fransua loĝas sole. Ni iom ripozis kaj vespere eliris por
promeni ĉe la bordo de apuda kanalo.  
  
Vespere ni pridiskutis kiamaniere ni povus uzi mallongan tempon por
konatiĝi pri la mondfama urbego. S-ro Fransua konsilis al ni multon,
provizitante mapojn, kaj proponis, ke lia konatulino Elizabeth akompanu
nin. La sekvan tagon matene, s-ino Elizabeth telefonis al ni, dirante,
ke ni renkontiĝu ĉe la apuda metrostacio. Ni kun granda plezuro akceptis
ŝian afablan proponon. Ĉar post dek tagoj ni devis reveni al Parizo kaj
de ĉi tie forlasi Francion, unue ni volis aĉeti biletojn por veturi
perbuse de Parizo al Berlino. En la ĉefa bushaltejo la biletoj kostis
tre multe. S-ino Elizabeth konsilis al ni serĉi biletojn en Interreto.
Flugbiletoj povus kosti la samon. S-ro Fransua povas helpi al ni. Do, ŝi
persvadis nin lasi la aferon ĝis vespero. Poste ni promenis en la
tombejo Perlaŝez, kie vizitis tombojn de mondfamaj komponisto Frederiko
Shopen kaj kantistino Edith Piaf.  
  
Posttagmeze, sub akompano de s-ro Fransua ni venis al la sidejo de la
Asocio de esperantistoj de Francio, kie ni faris prelegon. Estis plezuro
renkonti tie s-inon Susanna, kiu estas armendevena. Ĉar ni havis iom da
tempo, ni interŝanĝis niajn opiniojn pri kelkaj aferoj. Malgraŭ teknikaj
konfuzaĵoj mia prelego estis akceptita sufiĉe bone. Pro labortago ne
ĉiuj dezirantoj povis ĉeesti. Pro tio estis proponita okazigi la
prelegon ankoraŭfoje post nia reveno al Parizo la 29-an de marto. La
sekvajn du tagojn ni vizitis Montmartron, Sakre-koron kaj Ejfelturon. La
19-an de marto s-ro Fransua akompanis nin ĝis la stacidomo Montparnas,
de kie ni startis al Angers.  
  
Post senproblema veturo, en la angersa stacidomo nin renkontis s-ro
Laurent Vignaud kaj veturigis al s-ro Pierre Jagueneau kaj kelkaj aliaj
esperantistoj, kiuj atendis nin ĉe muzeo. Ni konatiĝis pri ekspozicio
"Kanto de l' Mondo" kun grandega aro da silkaj tapiŝoj. Oni spektas ĉion
en densa malhelo, ĉar la suna lumo povas difekti la kolorojn de la
tapiŝoj. De la muzeo ni paŝis al la placo de Paco. Ni devas konstati,
ke la esperantistoj de Angers tre bone preparis kaj zorgis nian ĉeeston
ĉe ili, enmanigante en la komenco la planon de tagordoj. Tio helpis al
ni esti pretaj por ĉiu okazaĵo.  
  
Post la komuna vespermanĝo okazis libera diskutado dum kiu ni
interŝanĝis niajn opiniojn kaj respondis aron da demandoj pri E-movado
kaj nuntempa vivo en Taĝikio. Ni noktumis ĉe ges-oroj Jagueneau. Ni
estis prizorgataj de ili kiel plej amataj parencoj.  
  
La unuan parton de la sekva tago ni multe ekskursis: vizitis Kastelon,
malnovan urbon, katedralon, urbodomon. Post la agrabla promeno s-ino
Jeannine invitis nin kaj kelkajn aktivulojn al la komuna tagmanĝo. Poste
ni direktis nin al la kastelo Gresiljono. Ni multon aŭdis pri ĉi kiel
ripozejo kaj E-lernejo kaj nun konvinkiĝis, ke ĝi vere impresigas. La
ĉambroj estas pretaj por akcepti lernantojn en la nova sezono. Apudas
grandega parko kun lagetoj.  
  
Vespere okazis nia prelego. Post la rakonto pri historiaj eventoj en
antikvaj tempoj, ni montris videofilmon pri la naturo kaj nuntempa vivo
en Taĝikio. La prelego vekis ne ŝajnigan intereson ĉe aŭskultantoj.
Sekvan matenon ni tutkore dankis niajn gastigantojn Michele kaj Pierre
pro la perfekta akcepto. Amiko Laurent veturigis nin al la ĉefa
bushaltejo, de kie ni veturis al Laval, kaj poste per trajno al Saint
Brieuc.  
  
En la stacidomo de Saint Brieuc nin renkontis ges-roj Amapola kaj
Laurent Peuch. Tuj ni veturis hejmen, kie nin atendis bongusta tagmanĝo
kun grandega peco da viando. Ni devis iomete malĝojigi la geamikojn per
rifuzo de viando, ĉar dum jardekoj ni estas vegetaranoj. La gemastroj
senprobleme eliris el la situacio.  
  
Post la tagmanĝo ni veturis al granda salono, kie devis prepari ilojn
por nia prelego kaj spekto de filmo pri nia lando. Iom poste venis al la
salono ĵurnalistino, kun kiu ni multe parolis pri Esperanto. En la sekva
tago nia konversacio kun fotaĵo aperis en la regiona gazeto "Le
Telegramme" (22.03.2014) en la formo de artikolo. Krome, ni parolis kun
reprezentantoj de aliaj Asocioj, kies oficejo estas en la salono. Mi
devas konstati, ke ni povis jam ete kompreni la francan. Poste ni
veturis al la haveno, konatiĝante pri la urbo.  
  
Sekvan tagon, sabate matene, s-ro Laurent gvidis nin al la loka preĝejo
adventista. Post la diservo ni direktis nin alla salono, kie estis
planita nia elpaŝo. ĉeestis ĉirkaŭ 30 personoj, kiuj kun granda intereso
aŭskultis nian paroladon, starigante multe da demandoj. Vespere ni okope
vespermanĝis. Sekvan tagon s-ro Laurent intervjuis min por la loka
radio. Iom da tempo estis dediĉita al vizito de vidindaĵoj kaj alveno al
la bordo de Atlantika oceano. Ni devas konstati, ke s-ro Laurent kaj
s-ino Amapola estas ege sindonemaj al ĉio, kio estas ligita al Esperanto
kaj ties movado. Ili multege informas pri Esperanto en neesperantistaj
medioj.  
  
Sekvan matenon, ni direktis nin al urbeto apud kiu troviĝas la mondfama
kastelo Mont Saint Michel. Tie nin renkontis s-oroj Yves Nicolas kaj
Christian Levesque. Ni kune vizitis la kastelon. Vere ĝi estas miraklo\!
Dank' al klarigoj de Christian, Yves kaj Laurent, ni ekhavis informon
pri la historio de la mirakla konstruaĵo. S-ino Amapola donacis al
Svetlana libreton pri la kastelo en la rusa. Pri ties enhavo ni nepre
konatiĝos. Post la komuna tagmanĝo ni adiaŭis niajn karajn gastigantojn
kaj amiko Yves veturigis nin al la sekva punkto de nia itinero - urbeto
Herouville. Ni venis al lia hejmo, kie nin renkontis lia edzino
Anna-Maria. Ĉar ŝi estas rusdevena, ni povis iomete babili en la rusa.
Post iom da ripozo s-ro Yves veturigis nin al niaj novaj gastigantoj,
ges-oroj Yvetta kaj Jean. Ili bone komprenas Esperanton, kaj ni sukcesis
paroli pri diversaj temoj dum la teumado. Dum bongustega vespermanĝo ni
gustumis diversajn specojn de seka vino.  
  
Matene amiko Yves veturigis nin al la centro de la urbo, kie nin jam
atendis s-ino Brigitte Cottin kaj s-ro Jean-Pierre. Ili ambaŭ gvidis nin
tra la urbo kaj ni ĝuis la belecon de la konstruaĵoj. Dum la paŝado
s-ino Brigitte rakontis pri siaj impresoj dum vojaĝo al Japanio. Tie ŝi
konatiĝis kun la edzino de s-ro Kimio Jamaguĉi. Estis tre agrable aŭdi
pri tio, ĉar s-ro Kimio estas nia bona amiko. Li vizitadis nian
Duŝanbean E-klubon, dum sia ofica restado en Taĝikio. Post la ekskurso
ni estis invititaj tagmanĝi kun aliaj esperantistoj. Post la tagmanĝo ni
kune promenis sur la bordo de la maro.  
  
Je la sesa vespere ni venis al la salono "Puŝkin", kie okazis nia
prelego. La salono havas kafejon kaj grandan bibliotekon de la libroj de
rusaj aŭtoroj. Rusdevenaj fratinoj Olga kaj Oksana estras en la salono.
Ĉar ili bonege parolas la rusan kaj la francan, do nia prelego okazis
en la rusa lingvo kun interpretado de Oksana. La prelego allogis atenton
de la neesperantistoj, kiuj tiam teumadis aŭ manĝis en la kafejo. Dum la
prelego venis peto deklami ion en la taĝika lingvo. Kvankam mi ne havas
brilan voĉon kaj muzikan aŭdkapablon, mi ekkuraĝis kanti popularan
kanton pri amo. Svetlana iomete dancis. Post la prelego okazis
vespermanĝo en amika etoso kun ankoraŭ multe da demandoj. Post la
agrabla komunikado s-ro Jean veturigis nin al sia hejmo. Post du tagoj
en la loka tagĵurnalo "Herouville-Saint-Clar" aperis artikolo (kun
fotaĵo) pri nia prelego.  
  
Matene, ekzakte je la 10-a venis Yves. Post iom da ĉarmaj momentoj de
fotado, brakumado kaj interŝanĝo de donacetoj, ni veturis al la
stacidomo. Post iom da atendo venis la mendita "bla, bla" aŭto. Ni
brakumis nian ĉefan organizanton, amikon Yves, kaj veturis al Amiens.
Dum la veturo ni multe interparolis angle kun la stiristo pri diversaj
temoj, inkluzive Esperanton.  
  
Post la 3-hora senhalta veturado, ni venis al la domo de fratinoj Agnes
kaj Odile Jullien en la urbo Amiens. Agnes estas komencanto. Odile
neniam okupiĝis pri Esperanto, sed post nia vizito ekaperis ĉe ŝi deziro
lerni nian lingvon. Post konatiĝo kaj iom da ripozo ni promenis en la
apuda arbareto. Vespere kolektiĝis lokaj esperantistoj, plej parte
komencantoj, kiuj ne tro emis aŭskulti paroladon en Esperanto. La plej
aktiva Esperanto-parolantoj estis s-ino Bernadette Manier kaj s-ro
Daniel Devis. S-ino Bernadette estis jam konsultinta Vikipedion pri
Taĝikio. Ŝi havis multe da demandoj pri socia ordo, rajtoj de virinoj
en balotado, religio ktp.  
  
Sekvan tagon ni promenis en la centro de la urbo, vizitante la plej
grandan bazilikon en Francio. Por tagmanĝo ni estis invititaj al la
familia rondo de aliaj aktivuloj. ĉeestis ankaŭ kelkaj komencantoj. Post
la tagmanĝo ni vizitis domon de la mondfama verkisto de sciencfikciaj
romanoj Jule Verne. Liaj romanoj estis ege popularaj en iama Sovetunio.
Estis ege interese vidi kaj ekscii kiamaniere la verkisto pasigis la
ĉiutagan vivon.  
  
Vespere ni kolektiĝis en la granda salono. Post la komuna vespermanĝo
okazis nia prelego. Ĉar, bedaŭrinde, la projekciilo ne estis prizorgata,
oni devis spekti la bildojn sur la ekrano de komputilo. Ĉeestis ankaŭ
esperantisto el Marsell. Dum la prelego plej aktivis s-ino Bernadette.
Interpretis s-ro Jean-Claude Roy, kiu perfekte regas Esperanton.
Reveninte al la hejmo de s-ino Agnes, ni ankoraŭ longe interŝanĝis
opiniojn pri diversaj aferoj. S-ino Agnes dediĉis sin al filantropio kaj
bonfarado. Ŝi estis invitita al nia lando kun tiu nobla misio.  
  
Matene je la 10-a venis s-ino Bernadette kaj veturigis nin al la urba
tombejo por ĉeesti apud la tombo de Jule Verne. Apud la krematorio ni
renkontis du oficialulojn, kiuj klarigis al ni la procedon de forbruligo
de kadavro. Ĉar ni estis prezentitaj, kiel esperantistoj el Taĝikio, tuj
sekvis la demando: kio estas Esperanto? S-ino Bernadette, profitante la
okazon, dum duonhoro klarigis al ili pri la afero. Reveninte hejmen, ni
rapide teumis, man&\#;ante kuketoj kaj s-ino Agnes veturigis nin al la
stacidomo de kie la komforta trajno veturigis nin al Parizo.  
  
Post la mallonga veturo, la 28-an de marto ni venis al la pariza
stacidomo Gar du Nord, kie nin renkontis nia amiko Fransua. Li
grandanime konsentis denove gastigi nin. Post ioma ripozo ni triope
startis al la anarkista radiostacio "Libertaire" . Tie dum horo kaj
duono mi estis intervjuita de kunlaboranto de la radio. Mi klopodis
detale respondi al ĉiuj demandoj. Vespere ni vizitis vendejon por aĉeti
iom da nutraĵoj, Vespermanĝinte, ni promenis laŭ la parizaj stratoj.
Sabate matene ni vizitis adventistan preĝejon por diservi. Ĉifoje ni
trafis homojn, kiuj parolis la hispanan. Unu ĉeestantino afable
interpretis al ni angle. Reveninte hejmen, ni iom ripozis kaj poste
startis al la oficejo de la Asocio. Post la prelego ni ricevis
donacetojn de s-ino Susana. S-ro Aleks Kadar invitis nin al vespermanĝo.
Dum la manĝo ni multe parolis kun s-ro el Tunizio, kiu estis studinta en
Ukrainio. Ĉar Fransua estis laciĝinta kaj dormetanta, li ne partoprenis
nian interparolon.  
  
Dimanĉe ni vizitis muzeon de Orientaj artoj kaj kulturoj. Lunde matene
ni direktis nin al la mondfama muzeo Luvro. Ni pasigis tie la tutan
tagon. La vizitantoj svarmis. Multe da japanaj turistoj. Kvankam ni
aĉetis biletojn por tri partoj, ni apenaŭ sukcesis viziti nur du, eĉ
tiujn ne plene. La aro da eksponaĵoj estas grandega. Se oni spektos unu
eksponaĵon averaĝe dum unu minuto, oni bezonos duonjaron por konatiĝi
kun ĉiuj. Tute klare estas, ke ni ege laciĝis kaj post vespermanĝo
ripozis ku&\#;ante.  
  
Marde matene, ni direktis nin al la moderna scienca muzeo "City". Tie ni
konatiĝis kun s-ro Samsonov Jaroslavo amiko neesperantista. Li estas
laboristo de la muzeo. Aŭdinte nian parolon en la rusa, li ekinteresiĝis
de kie ni venis. Ricevinte klarigon, li ekĝojis kaj invitis nin konatiĝi
pri la eksponaĵoj. Ni rajtis senpage viziti ĉiujn halojn, planetarion,
submarinon. Ni bedaŭris, ke havis nur tri horojn, ĉar s-ro Christian
Legrand promesis veni je la 14-a horo por akompani nin al la flughaveno
Orly. Ni estas ege dankemaj al s-ro Samsonov pro lia agrabla oferto.  
  
Reveninte hejmen, ni manĝetis kuiritan terpomon kun salato kaj startis
al la lasta punkto franca. Daŭre ĉio pasis perfekte kaj vespere ni
surteriĝis en Berlino, kie pasigis kelkajn tagojn. Dum tiuj tagoj ni
sukcesis plenumi peton de amiko Fransua traduki en la rusan lian
artikolon-intervjuon pri enkonduko de Esperanto kiel lernobjekto en
mezlernejon. Komence de aprilo ni revenis al Duŝanbe.  
  
La turneo donis bonan sperton al ni. Dum la komunikadoj ni multon lernis
de la francaj amikoj. Ni estos feliĉaj, se baldaŭ povos gastigi ilin en
nia montara lando. Vizitinte tiom da kluboj kaj societoj de
esperantistoj, ni rimarkis jenon:  
  
1\. Francaj esperantistoj tre bone preparis nian vojaĝon. Dankegon al
ĉiuj. Mi sufiĉe longe korespondis kun s-ro Yves Nicolas, iniciatinto de
la turneo.  
2\. Ĉiuj gastigantoj (krom s-ro Fransua) havas duetaĝan propran domon
kaj aŭton. Tio tre ĝojigis nin.  
3\. Multe da klubanoj estas bonkoraj komencantoj, kiuj ne tre flue
parolas la lingvon, sed favore rilatas kaj subtenas la E-movadon. Ankaŭ
tio ĝojigis nin.  
4\. Nenie ni povis renkonti iun klubanon-esperantiston, afrikdevenan
nigrulon.  
5\. Neniam ni aŭdis kantemulojn en la kluboj, kiuj kantus
esperantigitajn francajn kantojn.  



### [al la ĉefa paĝo](espermov.htm)
